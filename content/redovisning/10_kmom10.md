---
---
Redovisning kmom10
=========================

1.1
------------

### Uppdrag 1: Analys

Under uppdrag av Sök Under analyserades aktuell webbplatsdesign för artister. Frågeställningen var vilka trender som är aktuella för tillfället. Webbplatserna undersöktes för utseende, användarupplevelse (User Experience - UX) och mobilanpassning.

Resultatet visade följande design-trender för artister:

- överdimensionerde bilder, bildrika webbplatser
- en-sides webbplatser
- rörelse, animationer
- svart & rött, mörka färger


### Uppdrag 3: Webbplats

Jag valde att kopiera min me/redovisa och använda den som grund. Sen rensade jag bort mycket av det som inte skulle återanvändas och modifierade och skapade nytt efter behov. Det kändes logiskt att göra på detta sättet eftersom jag visste att allt som behövdes för projektet var installerat och jag hade någorlunda koll på vad som redan fanns i filerna.

Webbplatsen skapades för Kund 3, webbprogrammeraren Bew Gorp. Hur jag har tänkt kring designen av webbplatsen är beskrivet på webbplatsens about-sida. Webbplatsen består av tre sidor, en förstasida med all information om företaget, en blogg-sida med tre inlägg som ger tips om aktulla trender och vad man ska tänka på när man skapar en ny webbplats och till sist en about-sida med beskrivning av kunden och designen. 

I headern finns företaget logo, en del av logon bildar favicon. I footerns tre kolumner finns kontaktuppgifter och information om företaget samt länkar till sociala media. Varje sida har en flashregion med bild. Bilderna på bloggen (även flashbilderna) är valda för att spegla innehållet i texten.



### Uppdrag 4: Tema

Temat byggdes efter principen "Less is more". Svart och vitt användes som basfärger. Header och footer spänner över hela sidans bredd, huvud-regionens bredd är 1200px. 

Layouten för mitt LESS-tema har delat upp i föjande filer:

- <strong>vgrid.less:</strong> anger kolumn-bredden på alla regioner
- <strong>base.less:</strong> all bas-style (html, body, typografi, bilder)
- <strong>myRegions.less:</strong> höjd och marginaler på regionerna, %min-width
- <strong>myProjectLayout:</strong> alla annan styling, främst färgsättning
- <strong>myResponsive:</strong> all style som måste korrigeras när skärmstorleken förändras

Förutom mina egna moduler så använder jag också följande LESS-moduler:

- normalize
- responsive-menu
- grid (vertical-grid och typographic-grid)
- figure
- fontawesome

För att temat ska fungera med både vertikalt och horisontellt grid använder jag  #desinax-vgrid.grid() för att bestämma bredden på alla regioner, och magicNumber för bestämma radavstånd och marginaler, höjd mm.

Färgval, typografi och designprinciper förklaras på about-sidan.



1.2
------------

Det har varit lite ups and downs i projektet. Det första uppdraget gick inte alls som planerat. Jag valde artisterna för att jag trodde att eftersom de är trendsättare, skulle även deras webbsidor vara det. Min plan var att välja de artister som var mest streamade i Sverige 2019, men det visade sig att en del saknade webbsidor, och en del verkar inte använda sina webbplatser annat än till att länka vidare till sociala medier. Jag fick helt enkelt välja de stora etablerade amerikanska artisterna för att hitta ett bra material att undersöka. Men även bland dessa finns flera artister som inte lägger någon vikt vid hemsidor, vilket förvånar mig lite.

För övrigt, så är jag ingen designer och jag kommer med största sannolikhet aldrig att bli det heller, så att designa en webbplats ger mig lite ångest. Jag har i alla fall försökt skapa något som liknar en webbsida genom att använda den kunskap jag hunnit skaffa under kursens gång. Som vanligt tar allting längre tid för mej än beräknat. Det händer saker med stylen ibland som är svåra att förutse, och ibland är det omöjligt att hitta orsaken. Jag har haft block som plötsligt hamnar utanför kanten när man ändrar skärmstorlek. Och bilder som vägrar att sluta flyta.

Projektet var delvis bra och rimligt för kursen, men vissa uppgifter, som att göra en analys till, när man precis gjort en.
Och att göra ett tema till, när man redan gjort ett, det kändes övermäktigt för mig. Den del av projektet som jag tycker hade varit relevant att göra var uppdrag 6, men då hade jag ju varit tvungen att först göra uppdrag 5.



1.3
----------

Jag tycker att det har varit roligt att få lite kunskap om design. Intressant att lära sig hur vi påverkas av tex färger och hur olika typsnitt och positionering av element kan ge en skilda användarupplevelser av en webbplats. Jag hade önskat att jag hade haft mer tid till de tekniska momenten (tex lära mig mer om bildhantering, animeringar, vektor-grafik) och inte behövt göra så många rapporter och analyser. När det gäller projektet så tyckte jag att det var svårt att skriva denna rapporten. Jag förstår inte riktigt vad ni vill ha med i den första delen (1:1) av redovisningen. Överlag så var kraven för detta projektet lite luddigt beskrivna. Jag är ganska nöjd med kursen, den får betyg 6.

Anita Ramelius.