---
---
Redovisning kmom02
=========================

## Less och responsivitet

### Inledning
Veckans uppgift var att skapa en bas för flera teman med LESS som är en preprocessor till CSS. Vi började med att överföra vårt tema från kmom01 till LESS, varefter vi fördelade koden i olika LESS-moduler.
I vårt tema skulle vi inkludera LESS-modulerna normalize.css och Font Awesome. Normalize.css används för att vår style inte ska påverkas vid användning av olika browsers. Vår nya style skulle dessutom vara responsiv och vi inkluderade modulen "desinax-responsive-menu" i vårt tema. Till vår hjälp i kmom02 fanns en video-serie precis som i Kmom01.

### Metod
Steg ett var att kopiera katalogen Theme från exempel-mappen, varefter vi med Make installerade en utvecklingsmiljö för LESS i Theme-katalogen. Som grund för vårt nya LESS-tema kopierade vi css-filen från Kmom01 till en LESS-modul. Modulen kmom01.less importerade vi sedan till temat kmom01_v2.less. De delar av koden i kmom01.less som kunde återanvändas fördelade vi de nya LESS-modulerna base, layout och responsive, varefter vi skapade ett nytt tema för kmom02.

### Sammanfattning
Att jobba med LESS och LESS-moduler är säkert praktiskt när man lärt sig hur det fungerar, men nu i början känns det ovant och jag är inte riktigt säker på hur jag ska strukturera koderna. Det gäller att hålla koll på i vilken ordning filerna laddas in.

För att bygga temat använde vi Make för att kompilera våra LESS-moduler till ett tema/stylesheet. Det var första gången jag jobbade med make-filer eller make, och jag har inte heller använt något liknande byggverktyg. Att använda ett byggverktyg på det här sättet för att bygga sitt tema från en grundlayout och sen lägga till moduler för att förändra sitt tema verkar smidigt. Det känns dock lite omständligt att man måste man kompilera om varje gång man gjort en ändring för att temat ska uppdateras.  

Jag hade inga planer för min design denna veckan, mer än att jag ville att det skulle se annorlunda ut än i förra kursmomentet. Mitt enda mål var att försöka lära mej hur allt som ingick i kmom02 fungerar. Jag  insåg när jag skulle skriva redovisningen att jag jobbat hela veckan utan egentligen förstå vad jag gjorde, så jag var tvungen att gå igenom instruktionerna för kmom02 igen. Min TIL för denna veckan är att jag kanske borde skriva någon typ av löpande anteckningar under tiden jag jobbar med uppgifterna så att det blir lättare att redovisa.
