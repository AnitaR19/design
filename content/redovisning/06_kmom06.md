---
---
Redovisning kmom06
=========================

Det var mycket att ta in i detta kursmomentet. Lite mastigt så här veckan innan jul. Hur tänkte ni när ni till och med gav oss extrauppgifter, jag har inte haft tid över att "Leka och busa". Men det är kanske bara jag som är trött och utarbetad.

Jag har lagt ner mycket tid på att styla sidan denna veckan, så nu när jag var klar så kunde jag inte förstå att det lilla jag gjort kunde ta så lång tid. För att muntra upp mig lite bläddrade jag igenom alla mina style-sheets från kmom01 till nu. Jag måste ha lärt mig något på sex veckor, för jag kan se en skillnad.

Eftersom mitt tema i förra kursmomentet gick nästan helt i vitt, kände jag för att jobba med färg och göra ett jultema. Problemet med att använda olika bakgrundsfärger är att alla "skavanker" syns mycket tydligare än om man har allt i samma färg. Det finns lite kanter som sticker ut, var kommer de ifrån och vilken region måste jag nu styla för att kanten ska bli rak och fin. Hoppsan då, om jag ändrar färgen på blocket syns inte länken längre, då måste jag ändra färgen där. Attans också, nu ser man ju inte länkarna på det blocket längre, vilken class kan den ha då, osv, osv.

Det blev också viktigare att ge ytorna mellan blocken rätt proportioner för att få balans.

The final touch, skulle jag beskriva som de detaljer man använder för att förändra upplevelsen av webbsidan, som en snygg logga, den perfekta bakgrundsbilden eller något som bryter av och ger liv.

Min TIL för detta kmom är att design-principer är en hel vetenskap i sig och att det som fungerar på en webbplats kan vara helt fel på en annan sajt.


[FIGURE src="image//theFinalTouch.png?w=300&" class="right" caption="Kunde inte låta bli"] 
## God jul & Gott nytt år!
