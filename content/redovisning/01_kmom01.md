---
---
Redovisning kmom01
=========================

Då har första veckan i den nya kursen gått. Vid första anblicken tänkte jag att det var en mjukstart, men när man började jobba med uppgifterna var det mycket nytt att gå igenom. 

Vi började med att installera en ny labb-miljö. Min dator kollapsade sex veckor in i htmlphp-kursen efter en uppdatering, och jag fick använda min jobb-dator för att slutföra den kursen. Nu hade jag tid att ominstallera allt, och fortsatte att installera det som behövdes för design-kursen. Jag bytte texteditor till VS Code, vi får se om det var en bra idé. Nytt för denna kursen är "PHP i pathen", "PHP och composer" och "Make".

Vi introducerades också till Markdown, Git och GitHub. Jag har hört talas om Markdown, men inte själv använt det tidigare. GitHub använde vi lite i htmlphp-kursen, men jag laddade aldrig upp något då.

Uppgiften i kmom01 var att använda ramverket Anax för att sätta samman en redovisa/me-sida. Jag har aldrig tidigare jobbat i ramverk och det var lite svårt att hitta bland alla filerna. Det hade aldrig gått att göra uppgifterna utan de 22 filmerna i video-serien. Det var lite trixigt att styla webbplatsen med CSS, och jag är inte nöjd med vad jag lyckades åstadkomma. 

Jag tror inte att jag har du några förutfattade meningar, eller någon etablerad övertygelse, inom design och användbarhet för webben. Jag började läsa lite i kursboken, The Principles of Beautiful Web Design, vilket var intressant. Visst vet man att färger påverkar vår sinnestämning, men jag har inte tidigare funderat så mycket på hur man kan använda sig av det. Så det får väl bli min TIL för denna veckan.
