---
---
Rapport kmom10
=========================

## Uppdrag 1: Analys aktuell webbplatsdesign

## Inledning

Under uppdrag av Sök Under analyserades aktuell webbplatsdesign för artister.
Frågeställningen var vilka trender som är aktuella för tillfället.
Webbplatserna undersöktes för utseende, användarupplevelse (User Experience - UX) och mobilanpassning.



## Val av webbplatser

Följande artisters hemsidor valdes för att representera aktuella trender inom webbdesign:

1. Beyoncé

2. Taylor Swift

3. Lady Gaga

4. Eminem



## Metod

Fäljande parametrar undesöktes:

#### Utseende
- layout
- färger, typografi
- bilder, filmer
- identitet, detaljer
- känsla

#### Användarupplevelse
- Andvändbarhet
- Användarvänlighet
- Användarupplevelse

#### Mobilanpassning
- Responsiv design för mobilanvändning



## Resultat


### Beyoncé - Överdimensionerade bilder

[![Beyoncé](./img/beyonce.png)](https://www.beyonce.com/)

Se även: [https://www.arianagrande.com/](https://www.arianagrande.com/)

[FIGURE src="image/beyonce-favicon.png" class="left"]
#### Utseende

- <strong>Layout</strong> <br>
Beyonceé's webbplats domineras av stora bilder. Detta gör att framförallt startsidan blir väldigt lång. Webbplatsen har åtta sidor, vissa med undersidor. Smal header som endast innehåller hamurgermeny, artistens namn i mitten som tar dig till startsidan, sökfunktion och en streaming-länk. Ingen footer.


- <strong>Färger, typografi</strong> <br>
Vitt och svart, övrig färg kommer från bilderna. Font-family: "Helvetica Neue", Helvetica, Arial, sans-serif;

- <strong>Bilder, filmer</strong> <br>
Många stora bilder som täcker hela sidans bredd och vertikalt så ryms de ofta inte på sidan utan man får scrolla för att se hela bilden. Överst på startsidan finns en länk till reklamvideo. Bland bilderna på startsidan finns några animationer. 

- <strong>Identitet, detaljer</strong> <br>
Fokus på "stjärnan" med bilder av Beyoncé på röda mattan i lyxiga kläder och dyra smycken. Ljuset på bilderna ändras vid scrollning. Om man klickar på bilden visas den i en storlek som ryms på skärmen och man får även upp navigeringspilar så att man kan bäddra mellan bilderna.

- <strong>Känsla</strong> <br>
Lyx, glamour.


#### Användarupplevelse

- <strong>Andvändbarhet</strong> <br>
Webbplatsen har  åtta sidor, här finns videos, musik, reklam, webb-shop, välgörenhetsprojekt, turnéplan etc. I stort sett all information man behöver om artisten Beyoncé. Till skillnad från de andra webb-platserna ligger länkarna till sociala medier undanskymt i en undermeny.

- <strong>Användarvänlighet</strong> <br>
Lätt att navigera mellan de olika sidorna i menyn som fälls ut till vänster. Länk centralt i headern som tar dej tillbaka till index-sidan. Startsidan är lång, men när man scrollat ner lite kommer en pil fram som länkar till toppen på sidan. Musik-sidan är den bästa, en bild för varje album, när man scrollar fram bilden får man fram albumets namn, år och länkar till musik, videos etc.

- <strong>Användarupplevelse</strong> <br>
Snygg sida med sin rena design med svart och vitt som grundfärger. Inga onödiga detaljer vilket balanserar de överdådiga bilderna. En hel del animeringar som gör sidan levande. Enormt mycket material om artisten, mängder med bilder även privata. En sida man kan besöka många gånger och upptäcka nya saker varje gång.


#### Mobilanpassning
Designen är mobil-anpassad men här tar de stora bilderna ut sin rätt och tar lång tid att ladda. Musiksidan som var så bra på desktopen är också seg.





### Taylor Swift- En-sides webbplats



[![Taylor Swift](./img/taylor-swift.png)](https://www.taylorswift.com//)

Se även: [https://www.arianagrande.com/](https://www.arianagrande.com/)

[FIGURE src="image/taylor-swift-favicon.png" class="left"] 
#### Utseende

- <strong>Layout</strong> <br>
Taylor Swift's webbplats består av en enda lång sida.
Innehållet sträcker sig över hela sidans bredd. Längst upp finns en smal header med 3 regioner, till vänster en nav-bar, i mitten artistens namn, till höger media-länkar och länk till artistens web-shop. Headern är semi-transparent och ligger kvar när man scrollar. Webbsidan består av fyra regioner som man antingen scrollar sig fram till, eller så når man dem via nav-baren till vänster i headern. Längst ner finns en footer med samma länkar som i högra delen av headern. I footern finns också copyright, policies och terms & conditions.

- <strong>Färger, typografi</strong> <br>
Pastellfärger i övervägande rosa, ljusblått och en gradient av nyanser mellan dessa färger. Sidan domineras av en bakgrundsbild med ljusblå himmel med rosa moln.
Neutral sans serif font (Nimbus Sans L).

- <strong>Bilder, filmer</strong> <br>
Här finns ett antal stora bilder som fyller hela sidan. Ingen film som rullar i bakgrunden, men länkar till videos. Det finns några animationer, bland annat så rör molnen i bakgrunden på sig.

- <strong>Identitet, detaljer</strong> <br>
Inga element som sticker ut, men när man rör pekaren över knappar och länkar flyttar de sig och/eller ändrar storlek eller färg och över web-shopens objekt läggs ett transparent "färg-täcke". det finns några stjärnor som flyttar sig när man scrollar ner. Sidans identiteten skapas genom foton av artisten, bilder av album covers och färgval.

- <strong>Känsla</strong> <br>
Foton, färgval och att man använder transparenta regioner ger en "flickig" och drömsk stämning.


#### Användarupplevelse

- <strong>Andvändbarhet</strong> <br>
Webbplatsen har som sagt bara en sida och man når de olika regionerna på sidan genom att antingen scrolla eller använda navbaren längst upp. Syften med webbplatsen är att visa eller sälja det som är aktuellt för tillfället, nytt album, konsertbiljetter, artistens produkter som tröjor, mobilskal mm. Inga "historiska" objekt här inte, inga länkar till gamla album eller tidigare konserter. Om man vill veta mer om artisten får man klicka sig vidare till Youtube, Facebook eller andra sociala media.

- <strong>Användarvänlighet</strong> <br>
Sidan är lättnavigerad, det finns inte så mycket innehåll. Under headern finns en stor bild med länk till artistens nya album. I nästa region finns stora bilder, horisontellt bläddringsbara, med länkar till video och youtube. Förutom huvudsidan finns en shop. Det som är lite konstigt här, är att om man klickar på länken i nav-baren överst på sidan öppnas den i samma fönster och här finns ingen väg tillbaka. Om man däremot klickar på föremålen från webbshopen som visas längre ner på startsidan öppnas webbshopen i nytt fönster.


- <strong>Användarupplevelse</strong> <br>
Efter ett tag blir pastellfärgerna lite jobbiga för ögat. Webbshopen är full av rörliga objekt. I headern flyger rosa moln och det skiftas i ett snabbt tempo mellan de olika varorna i shopen, vilket är stressande och irriterade. Sidan tar tid att ladda, de stora bilderna med videolänkar lägger sig först vertikalt till vänster innan de "faller på plats".


#### Mobilanpassning
Webbplatsen fungerar likvärdigt i mobilen, men de blinkande objekten i webbshopen är ännu mer irriterande här.



### Lady Gaga - Rörelse

[![Lady Gaga](./img/lady-gaga.png)](http://ladygaga.com/)

Se även: [https://pinkspage.com/home/](https://pinkspage.com/home/)

[FIGURE src="image/lady-gaga-favicon.png" class="left"]
#### Utseende

- <strong>Layout</strong> <br>
På lady Gagas webbplats händer det saker hela tiden. Layouten är tre kolumner som täcker sidans bredd Kolumnen i mitten innehåller länkar till sex undersidor och 2 sidor som öppnas i nya fönster. I båda kolumnerna på vardera sida rullar filmer och bilder i ett jämt flöde. Överst på sidan rullar en smal list som uppmanar att klicka för nyheter, underst på sidan finns en ännu smalare footer som endast innehåller copyright terms & conditions och policies. Om klickar sig vidare från startsidan så har de andra sidorna individuell design.

[FIGURE src="image/gaga-color-palett.png" class="right"]
- <strong>Färger, typografi</strong> <br> 
Sidan innehåller mycket färg. Utöver färgerna i paletten till höger, används neonfärger mot svart bakgrund.
Fonten är Yantramanav, sans-serif.

- <strong>Bilder, filmer</strong> <br>
Webbsidan innehåller många bilder och animationer.

- <strong>Identitet, detaljer</strong> <br>
Sidan är mycket färgstark och innehåller som tidigare nämnts många bilder och filmer men förutom den överdimensionerade lila pekaren finns däremot inte så många andra element som knappar, linjer och ikoner. Det är oftast bilderna och filmerna som länkar vidare till nya sidor.

- <strong>Känsla</strong> <br>
Känslan som webbsidan förmedlar är att artisten är färgstark, oförutsägbar och lite av en kameleont.



#### Användarupplevelse

- <strong>Andvändbarhet</strong> <br>
Precis som Beyoncé's webbplats har denna flera sidor med videos, musik, välgörenhet, webb-shop, turnéplan etc. Här slipper vi dock reklam för annat än artisten själv. Vissa sidor innehåller mycket bildmaterial, andra sidor innehåller endast länkar till sociala medier eller musiktjänster.

- <strong>Användarvänlighet</strong> <br>
Lätt att navigera mellan de olika sidorna i navbaren längst upp på sidan. Sidorna är inte lika välordnade som Beyoncés, utan här får bilderna som länkar vidare olika utrymme och kommer i en för besökaren slumpmässig ordning. Musiksidan består av rörliga albumbilder, som man kan flytta runt.

- <strong>Användarupplevelse</strong> <br>
Kul sida med mycket material och många animeringar.


#### Mobilanpassning
Den här webbplatsens design skiljer sig mest mellan desktop och mobil. Vissa element som är rörliga på desktop blir statiska i mobilen. På startsidan låter man footern med copyright etc ta stor plats, den ligger dessutom kvar vid scrollning. På undersidorna har man placerat informationen i headern, där den skymmer övrig text. På nyhetssidan är alla bilder mörka tills man klickar på dem. Användarupplevelsen av mobilversionen är inte lika positiv som desktopversionen.



## Eminem - Svart & Rött
                                                          
[![Eminem](./img/eminem.png)](https://www.eminem.com/)

Andra exempel: [https://www.billieeilish.com/](https://www.billieeilish.com/), [https://www.madonna.com/](https://www.madonna.com/)

[FIGURE src="image/eminem-favicon.png" class="left"]
#### Utseende

- <strong>Layout</strong> <br>
Layouten spänner över hela sidan. Längst upp finns navbar med länkar till nya sidor. Under navbaren ligger en banner som skiftar mellan tre bilder. Efter bannern kommer en main-region som i sin tur har tre vertikala regioner. Den första innehåller en horisontell scrollningsbar bild-list där varje bild är en länk till ny sida. Nästa region är tom förutom en länk, vilket gör att man ser en bakgrundsbild flyta förbi när man scrollar ner. Till skillnad från de andra webbplatserna har den här sidan en större footer med en bakgrundsbild med artisten och ett prenumerera-formulär. De enda länkarna till sociala-media är små och ligger längst ner i footern tillsammans med copyright, policies och terms & conditions.


- <strong>Färger, typografi</strong> <br>
Svart, vitt, grått, rött. Svart bakgrund med vit text.
Man använder sans-serif fonten Helvetica Condensed.

- <strong>Bilder, filmer</strong> <br>
Mörka bilder som spänner över hela sidans bredd, men inte är så stora vertikalt. Finns också ett bildgalleri med mindre bilder.
Inga animationer, många länkar till videos.

- <strong>Identitet, detaljer</strong> <br>
Eminems logo är ett rött bakvänt E, och den röda färgen återkommer på lister och länkar.

- <strong>Känsla</strong> <br>
Webbplatsen inger en mörk, tuff, hård känsla.


#### Användarupplevelse

- <strong>Andvändbarhet</strong> <br>
Webbplatsen har fem sidor; home, shop, videos, events, lyrics.
Startsidan länkar till senaste album och nyheter från sista halvåret, länk till live events, några varor från web-shopen. I "nyhets"-listan eller bloggen eller vad vi nu ska kalla den, finns bilder från konserter, datum från skivsläpp osv. Videosidan är en lång vertikal lista av stora bilder som man klickar på för att komma till en youtube-video.

- <strong>Användarvänlighet</strong> <br>
Användarvänligheten är bristande. Vissa ikoner och även text är onödigt små, knappt läsbara. Om jag satte en förstoring på 150% på min 28" skärm, tyckte jag att det blev lagom. Det finns ingen sökfunktion vilket det gör det svårt att hitta en specifik video, man har inget annat val än att bläddra igenom den långa listan bilder. Ett plus är dock att om man klickar på en av bilderna så förminskas alla övriga bilder och lägger sig i horisontell ordning så att man snabbare kan klicka fram dem. Lyrics-sidan är värst. Bilder på covers till album eller singlar länkar vidare till låtlistor som ibland, ibland inte är en länk till en text. I låtlistan finns också en länk till Spotify som inte fungerar.

- <strong>Användarupplevelse</strong> <br>
Helhetsupplevelsen är blandad. Sidan är ganska snygg, men den verkar inte klar, det finns saker som inte fungerar. Ibland är bilderna så mörka att de inte syns mot den svarta bakgrunden. Många av kläderna som säljs i shopen är svarta och man visar dem mot gråsvart bakgrund. Event-sidan är tom, trots att man länkar dit från startsidan. Däremot går det snabbt att spela upp musik och filmer.


### Mobilanpassning

Sidan fungerar likvärdigt på mobil och desktop. I mobilversionen är de breda bilderna beskurna.



### Diskussion och slutsatser

Rent allmänt är designens syfte är att skapa en snygg och tilltalande webbplats som attraherar en viss målgrupp. När det gäller artisters webbplatser så är designen nog snarare till för att spegla artistens image, intresset för artisten har förmodligen väckts genom andra kanaler. 

Denna undersökning visade en trend av att använda stora bilder och att man uttnyttjar hela skärmbredden. Gemensamt för alla webb-platserna var många bilder och lite text. För att fånga besökarens intresse fungerar bilder bättre än text eftersom det tar längre tid för hjärnan att processa text än bilder. Texterna hittar man därför först när man klickar sig vidare på länkarna.

Färger användes för att förmedla rätt känsla på webb-platsen däremot hade inte typografin en framträdande roll, alla använde neutrala sans serif-fonter. Undersökningen pekar på att det är vanligt att använda mörka färger, både som bakgrund och i foton. Flera webbplatser använder animationer för att ge liv och variation åt sidan. I de flesta fall ges varken header eller footer något stort utrymme.

Innehållet på webb-platserna varierar. Gemensamt för de flesta är en framträdande placering av länkar till sociala media och musiktjänster. Webbshop för försäljning av framför allt tröjor och album finns också alltid, och ofta även länkar till köp av konsert-biljetter. Mängden material varierar stort. Sidorna i undersökningen innehåller ganska mycket material, men det finns andra stora artister vars webbsidor endast innehåller senaste album och turnéschema [http://www.postmalone.com/](http://www.postmalone.com/) eller senaste album [https://www.kanyewest.com/](https://www.kanyewest.com/).

Webbplatserna design är responsiv och fungerar i allmänhet bra i mobilen. De stora bilderna, och de många videorna gör dock att det laddar långsamt.

Både Beyoncé's och ms Swift's startsidor har uppdaterats med bland annat nya bilder, under tiden jag skrev denna rapport.
Designprinciperna är densamma även om en del detaljer kanske skiljer.


### Bakgrundsmaterial
The principals of Design, Art Heroes (video)

The Principles of Beautiful Web Design, 3rd Edition, by Beaird, Jason; George, James.

Visual design elements and principles, Wikipedia

<br>
<strong>Analysen utfördes av Anita Ramelius.</strong>