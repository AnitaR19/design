---
---
Rapport kmom06
=========================

## Designprinciper


### Urval
Jag valde att analysera tre av årets bästa svenska sajter 2019 utsedda av IDG.se, för att jag var nyfiken på varför de anses vara bra. I motivationen för utmärkelserna nämns ingenting om sidans utseende, det handlar om funktion.

Vinnarna i kategorierna

1. Resesajter: [Skånetrafiken](https://www.skanetrafiken.se/)

2. Matsajter: [Köket.se](https://www.koket.se/)

3. Delningstjänster: [Yepstr](https://www.yepstr.com/)


### Bakgrundsmaterial

The principals of Design, Art Heroes (video)

The Principles of Beautiful Web Design, 3rd Edition, by Beaird, Jason; George, James.

Visual design elements and principles, Wikipedia




### Skånetrafiken

På Skånetrafiken sida kan man söka resor, få aktuell trafikinformation, få information om biljettpriser med mera. Köpa biljetter via sidan är däremot nästan omöjligt, då behöver man deras mobil-app.

Designen ger en känsla av lugn. Ljusa neutrala färger i bakgrunden och överst en stor bild på ett skånskt öppet landskap.

Sidan är oftast strukturerad i block i tre kolumner. Blocken är placerade i linje (alignment) och har samma höjd (balance). På sidan "sök resa och pris" har man placerat fälten med assymmetrisk balans. Det finns även block (använd appen, ny tidtabell) som betonas med färg och figur (emphasis). De olika blocken fungerar bra tillsammans och skapar en enhetlig sida (unity). 

Jag tycker att designen passar bra för sidan, det är lätt att hitta det man söker. När man letar resor kanske man ofta har bråttom, skönt då med en sida som känns avstressande.



### Köket.se
Webbsidan är en del av TV4 och innehåller recept från deras TV-program. Sidans syfte är att göra reklam för TV4 genom att inspirera till matlagning och därmed skapa intresse för kanalens matlagningsprogram.

På ett sätt är webbsajtens design lik den föregående. Ljusa neutrala bakgrundsfärger och en ljus flashbild som spänner över hela sidan. Denna webbplatsen känns mer busy dock, eftersom varje sida innehåller så många fler bilder. Bilderna är ordnade linjärt (alignment), men här är de grupperade i olika antal i 2-4 kolumner. Här blandar man också mellan fyrkantiga och runda bilder, men man håller sig till samma form på den linjära placeringen, så det skapas en balans. Bilderna har också olika storlek (proportion).

Jag kan inte se att något sticker ut på sidan mer än att man kanske betonar lite försiktigt med att göra vissa bilder större. Man skapar rörelse genom att bilder förstoras när man rör pekaren över dem. En kul grej är också de runda cirklarna som rör sig under de runda bilderna bilderna.

Jag har svårt att se varför denna sidan skulle vara så bra. Jag tycker att det är svårt att hitta och navigera på sidan. Designmässigt är den lite för rörig anser jag. Sjukt irriterande med reklamen.



### Yepstr
Yepster är förmedlare av ungdomstjänster. Via deras app kan man söka tjänster som barnvakt och läxhjälp. Som ungdom kan man söka jobb.

Yepsters webbsida är inte lika "inrutad" som de två tidigare. Jag får en känsla av att den som gjort sidan har läst samma bok som vi. Det första som kommer på sidan efter man valt om söker tjänster eller jobb, är ett fält med minamilistisk design där man placerat tre vita mobiler mot en vit bakgrund så att de skapar ett flöde snett nedåt. Två brandgula knappar sticker ut mot bakgrunden. När man scrollar neråt kommer man till en karta med en scroll-list av bilder (har aldrig sett det förut).

Nästa region innehåller två rader med det traditionella trekolumners blocken, men man har låtit den understa radens block variera i höjd så att regionens nederkant blir assymetrisk. Ett block har svart bakgrundsfärg så ögat dras dit såklart. Vid första anblicken så tyckte jag att sidan såg oplanerad ut, men nu när jag studerat den mer  noggrann så förstår jag att det finns en tanke med designen, det finns ett flöde och rörelse på sidan. När man går in på undersidorna blir det för jobbigt med att det är stora fält, allt är assymetriskt placerat, det saknas balans. Webbplatsen fungerar nog bäst i mobilen.


### Sammanfattning

Skånetrafikens webbplats har en design som passar syftet med sidan, enkel, går snabbt att hitta vad man söker. Köket.se skulle inte jag leta recept i om jag var hungrig. Yepters webbplats känns mer modern än de andra, riktar sig till ungdomar som vill ha jobb.


Rapporten gjordes av Anita Ramelius.